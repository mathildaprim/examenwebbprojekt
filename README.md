# Webbprojekt
Räddningstjänsten Väst har ett behov av att utbilda företag och deras anställda i brandskyddskunskap. I nuläget finns det en teoretisk utbildning som utförs på brandstationen med en instruktör. Företag brukar besöka brandstationen vart tredje till fjärde år för att underhålla sin brandutbildning och detta sker då med en instruktör som går igenom utbildningen med en PowerPoint.

Ett problem med utbildningen i dagsläget är att den genomförs allt för sällan av företag och deras anställda. Ett annat problem är att alla anställda på företaget inte alltid har möjlighet att vara med vid utbildningtillfället på brandstationen. Räddningstjänsten Västs önskan är att göra det lättare och mer tillgängligt för olika verksamheter att beställa och genomföra en brandutbildning via webben, och då inte behöva vara på plats på brandstationen.

Den utbildningsansvariga på Räddningstjänsten Väst håller i dagsläget på att utforma en utbildning som ska gå att köras på webben. Detta görs för tillfället i programmet Articulate Storyline 2, som är ett verktyg för att bland annat skapa interaktiva utbildningar för personer utan programmeringskunskaper. Räddningstjänsten Västs önskan är att få hjälp med att implementera utbildningen på webben. 

Vår webblösning är en portal som ska göra det möjligt för företag att beställa en webbutbildning i brandskyddskunskap. Företagets anställda ska i portalen kunna komma åt webbutbildningen och genomföra ett innehållande test. Förutom portalen så kommer vi att programmera en interaktiv “light”-version av den utbildning som görs i Articulate Storyline av den utbildningsansvarige på Räddningstjänst Väst. “Light”-version är ett begrepp som beställarna använde sig av under ett möte och som syftar till en kortare och där med en kostnadsfri version av den befintliga. Detta för att säkerställa att en webbutbildning finns på portalen när prototypen ska vara klar, och att vi inte ska vara beroende av att beställaren ska leverera utbildningsmaterial i tid. Men även för att kunna visa en “light”-version på UTEXPO, då vi inte vill presentera hela webbutbildningen, som användare måste betala för om de vill få åtkomst till. 
